<div class=page>
    <h1>วิธีการวัดค่าความดันโลหิตที่ถูกต้อง</h1>
    การใช้งานเครื่องวัดความดันโลหิตแบบดิจิตอล
    <ul>
        <li>ควรวัดความดันโลหิตในเวลาที่แน่นอนของแต่ละวัน ก่อนการกินยาลดความดัน ก่อนการออกกำลังกายหรือทำกิจกรรมอย่างอื่น</li>
        <li>ให้ผู้ป่วยนั่งวัด การนอนวัดอาจทำให้ได้ค่าความดันสูงกว่าปกติ</li>
        <li>จัดท่านั่งให้รู้สึกผ่อนคลาย นั่งสบาย ไม่นั่งไขว่ห้าง</li>
        <li>วางแขนตรง หงายฝ่ามือขึ้น และพันปลอกแขนให้ให้แน่นพอดีไม่ให้มีช่องว่างระหว่างปลอกแขนกับต้นแขนมากเกินไป
            โดยอยู่ระดับเดียวกับหัวใจ และให้ด้านล่างของปลอกแขนอยู่ห่างจากข้อพับ 2-3 เซนติเมตร</li>
        <li>ที่ปลอกแขนอาจมีเครื่องหมาย ให้วางเครื่องหมายบนปลอกแขนให้ตรงกับหลอดเลือดดำบนต้นแขน ซึ่งอยู่ตรงกลางข้อพับ</li>
        <li>ขณะทำการวัด ห้ามพูดคุย ห้ามขยับตัว อาจทำให้ผลวัดความดันผิดพลาดได้</li>
        <li>ควรวัดความดันอย่างน้อย 2 ครั้ง โดยที่การวัดแต่ละครั้งต้องห่างกัน 1-2 นาที และผลการวัดทั้ง 2 ครั้งต้องห่างกันไม่เกิน 5 หน่วย
            หากแตกต่างกันเกินกว่านี้ให้เว้นระยะ 1-2 นาทีแล้ววัดซ้ำ บันทึกผลการวัดเป็นค่าเฉลี่ยของรายการที่ต่างกันไม่เกิน 5 หน่วย</li>
    </ul>
    <b>ค่าความดันโลหิตของคนปกติอยู่ที่เท่าไร</b>
    ค่าความดันปกติโดยเฉลี่ยแล้วควรอยู่ที่ประมาณ 120/80 มิลลิเมตรปรอท (ไม่ควรเกิน 140/90 มิลลิเมตรปรอท หรือ Systolic ต่ำกว่า 140 มิลลิเมตรปรอท และ Diastolic ต่ำกว่า 90 มิลลิเมตรปรอท)
    แต่การที่ตัวเลขที่ตรวจวัดได้สูงหรือต่ำกว่านี้ก็ไม่ได้น่ากังวลใจเสมอไป เพราะในแต่ละช่วงอายุก็มีตัวเลขที่เหมาะสมแตกต่างกันออกไป (อ้างอิงจาก กรมวิทยาศาสตร์การแพทย์ กระทรวงสาธารณสุข) ดังนี้
    <table class="data border">
        <tr>
            <th>วัยทารก อายุต่ำกว่า 3 ปี</th>
            <td>ไม่ควรเกิน 90/60 มิลลิเมตรปรอท</td>
        </tr>
        <tr>
            <th>เด็กเล็ก 3 – 6 ปี</th>
            <td>ไม่ควรเกิน 110/70 มิลลิเมตรปรอท</td>
        </tr>
        <tr>
            <th>เด็กโต 7 – 17 ปี</th>
            <td>ไม่ควรเกิน 120/80 มิลลิเมตรปรอท</td>
        </tr>
        <tr>
            <th>วัยทำงาน 18 ปีขึ้นไป</th>
            <td>ไม่ควรเกิน 140/90 มิลลิเมตรปรอท</td>
        </tr>
        <tr>
            <th>ผู้สูงอายุ 60 ปีขึ้นไป</th>
            <td>ไม่ควรเกิน 160/90 มิลลิเมตรปรอท </td>
        </tr>
    </table>
    นั่นหมายความว่า ในผู้สูงอายุปกติแล้วความดันโลหิตจะสูงกว่าคนหนุ่มสาว รวมถึงคนที่ออกกำลังกายสม่ำเสมอก็จะมีความดันโลหิตที่ต่ำกว่าคนปกติด้วย

    <b>ทำความเข้าใจกับผลการตรวจ</b>
    ผลการตรวจในโปรแกรมมี 2 รูปแบบ
    <ul>
        <li>หากคุณไม่ได้ระบุ วันเดือนปีเกิด โปรแกรมจะแสดงผลกราฟตามค่าเฉลี่ย คือไม่ควรเกิน 140/90 มิลลิเมตรปรอท</li>
        <li>หากคุณระบุข้อมูล วันเดือนปีเกิด โปรแกรมจะแสดงผลกราฟอ้างอิงตามช่วงอายุ ตามตารางด้านบน</li>
    </ul>
    <b>ความดันโลหิตสูง</b>
    โดยทั่วๆไปจะถือว่าคนที่มีความดันโลหิตสูงกว่า 140/90 มิลลิเมตรปรอท เป็นโรคความดันโลหิตสูง แต่อย่างไรก็ตามความดันโลหิตก็ยังแตกต่างกันในแต่ละช่วงอายุด้วย (ตามตาราง) ดังนั้นหากพบว่าตัวเองมีความเสี่ยงให้พบแพทย์โดยเร็วที่สุด
    <b>ความดันโลหิตต่ำ</b>


    ความดันโลหิตต่ำถือเป็นภาวะไม่ใช่โรค โดยเป็นภาวะที่ความดันเลือด Systolic ต่ำกว่า 90 มิลลิเมตรปรอท ซึ่งสามารถพบได้ทั้งหญิงชายในทุกอายุ
    ส่วนมากจะมีสาเหตุมาจากการขาดสารอาหารบางชนิด เช่น โปรตีน วิตามินซีทำให้ผนังหลอดเลือดแดงไม่แข็งแรง จนเกิดการคลายตัวมากเกินไป หรือเกิดจากโรคบางชนิด
    ซึ่งภาวะนี้จะมีทั้งที่สามารถหายเองหรือต้องได้รับการรักษา
</div>